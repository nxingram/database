## Normalizzazione del database

### La prima forma normale (1NF: First normal form)
Definizione:
- Si dice che una database è in 1NF (prima forma normale) se per ogni tabella/relazione contenuta nella base dati:
   - ogni attributo (colonna) contiene valori atomici, cioè indivisibili.
      - in altre parole, non ci devono essere gruppi di valori ripetuti all'interno di una singola cella.
   - tutti i valori di un attributo sono dello stesso tipo (appartengono allo stesso dominio)
   - esiste una chiave primaria
      - ossia esiste un attributo o un insieme di attributi che identificano in modo univoco ogni tupla della relazione
   - l'ordine delle righe è irrilevante
      - non è portatore di informazioni

Obiettivo:
- Eliminare la ridondanza dei dati e semplificare le query.
     
Esempio:
- Una tabella "Libri" con una colonna "Autori" che contiene più autori separati da virgole non è in 1NF.
- Per portarla in 1NF, si dovrebbe creare una tabella separata "Autori" e collegarla alla tabella "Libri" tramite una relazione uno-a-molti.
<br>

Facciamo un altro esempio di una tabella che, seppur munita di una chiave primaria, non può essere considerata in forma normale:
<br>

|codice_fiscale (PK)|nome|dettagli|
|:-:|:-:|:-:|
|LBRRSS79Y12T344A|alberto|età: 35; professione: Impiegato|
|GNNBNCT84A11L61B|giovanni|età: 24; professione: Studente|

<br>

La tabella qui sopra ***NON è in 1NF*** in quanto, pur avendo una chiave primaria,
presenta un attributo (dettagli) che ***non contiene dati in forma atomica, ma un
gruppo di attributi.***

Modifichiamo la tabella aggiungendo gli opportuni attributi:
<br>

|codice_fiscale (PK)|nome|eta|professione
|:-:|:-:|:-:|:-:|
|LBRRSS79Y12T344A|alberto|35|Impiegato|
|GNNBNCT84A11L61B|giovanni|24|Studente|

<br>
Altro esempio
<br>

|id|nome|corsi|
|:-:|:-:|:-:|
|1|maria|matematica,fisica|
|2|giovanni|biologia|

<br>

La tabella di fianco ***NON è in 1NF*** in quanto, ***ogni colonna deve
assumere un solo valore***, ovvero non può essere una matrice o
un’array di valori.

<br>

|id|nome|corso|
|:-:|:-:|:-:|   
|1|maria|matematica|
|1|maria|fisica|
|3|giovanni|biologia|

<br>

In questo caso la normalizzazione consiste nel riportare le celle
che originariamente erano raggruppate in una unica colonna in più
righe replicando gli altri valori

<br><br>

### La seconda forma normale (2NF: Second normal form)

Definizione:
- Una tabella è in 2NF se è già in 1NF e tutti gli attributi non-chiave dipendono completamente dalla chiave primaria.
- Questo significa che non ci devono essere dipendenze parziali, dove un attributo non-chiave dipende solo da una parte della chiave primaria (nel caso di chiavi composte).
- La 2NF si concentra sull'eliminazione delle dipendenze parziali. Questo significa che ogni attributo non chiave deve dipendere dall'intera chiave primaria, non solo da una sua parte.
- Riguarda principalmente tabelle con chiavi primarie composte (chiavi formate da più di un attributo).

Obiettivo:
- Eliminare ulteriormente la ridondanza dei dati e migliorare l'integrità.
   - Previene la ridondanza di dati che si verificano quando un attributo non chiave dipende solo da una parte della chiave primaria.


Esempio:
- Una tabella "Ordini" con una chiave primaria composta da "ID_Ordine" e "ID_Prodotto", e un attributo "Nome_Prodotto" che dipende solo da "ID_Prodotto", non è in 2NF.
- Per portarla in 2NF, si dovrebbe creare una tabella separata "Prodotti" con "ID_Prodotto" come chiave primaria e "Nome_Prodotto" come attributo.

Per fare un altro esempio si supponga di avere a che fare con il database di una scuola con una chiave primaria composta dai campi "Codice Matricola" e "Codice Esame”:
<br>

|codice_esame (pk)|codice_matricola (PK)|nome_matricola|voto_esame|
|:-:|:-:|:-:|:-:|
|M01|1234|rossi paolo|6|
|L02|1234|rossi paolo|7|
|L02|1235|carli francesco|8|

<br>

Il database qui sopra si trova in 1NF ma ***non in 2NF***
Perché il campo "Nome Matricola" non dipende dall'intera chiave ma solo da una parte di essa
("Codice Matricola").

Per rendere il nostro database in 2NF dovremo scomporlo in due tabelle:
<br>

|codice_esame (pk)|codice_matricola (PK)|voto_esame|
|:-:|:-:|:-:|
|M01|1234|6|
|L02|1234|7|
|L02|1235|8|

<br>

|codice_matricola (PK)|nome_matricola|
|:-:|:-:|
|1234|rossi paolo|
|1235|carli francesco|

<br>

### La terza forma normale (3NF: Third normal form)
Definizione:
- Una tabella è in 3NF se è già in 2NF e tutti gli attributi non-chiave dipendono solo dalla chiave primaria e non da altri attributi non-chiave.
- In altre parole, non ci devono essere dipendenze transitive.
- La 3NF si occupa delle dipendenze transitive.
   - Questo significa che un attributo non chiave non deve dipendere da un altro attributo non chiave.
   - Va oltre la 2NF, affrontando le dipendenze tra attributi non chiave.
     
Obiettivo:
- Eliminare la ridondanza dei dati e prevenire anomalie di aggiornamento.
  - Elimina la ridondanza di dati che si verifica quando un attributo non chiave è determinato da un altro attributo non chiave, piuttosto che direttamente dalla chiave primaria

Esempio:
- Una tabella "Impiegati" con "ID_Impiegato" come chiave primaria, "ID_Dipartimento" e "Nome_Dipartimento" come attributi, dove "Nome_Dipartimento" dipende da "ID_Dipartimento", non è in 3NF.
- Per portarla in 3NF, si dovrebbe creare una tabella separata "Dipartimenti" con "ID_Dipartimento" come chiave primaria e "Nome_Dipartimento" come attributo.
- Se il "Nome_Dipartimento" dipende da "ID_Dipartimento" (cioè, sapendo l'ID del dipartimento, puoi trovare il nome del dipartimento), allora questa tabella non è in 3NF.

Supponiamo di avere una base dati di una palestra in cui il codice fiscale dell'iscritto al corso frequentato è associato all'insegnante di riferimento.
Si supponga che il nostro DB abbia un'unica chiave primaria ("Codice Fiscale" di uno studente) e sia così strutturato:
<br>

|codice_fiscale (PK)|codice_corso|insegnante|
|:-:|:-:|:-:|
|LBRRSS79Y12T344A|BB01|Marco|
|GNNBNCT84A11L61B|BB01|Marco|
|LBRMNN79E64A112A|BB01|Marco|
|GLSTMT59U66P109B|AE02|Federica|

<br>

Il nostro database ***non è in 3NF*** in quanto il campo "insegnante" non dipende dalla chiave
primaria, ma dal campo "Codice Corso" (che non è chiave).
<br><br>

<br>
Per normalizzare il nostro DB in 3NF dovremo scomporlo in due tabelle:

<br>

|codice_fiscale (PK)|codice_corso (FK)|
|:-:|:-:|
|LBRRSS79Y12T344A|BB01|
|GNNBNCT84A11L61B|BB01|
|LBRMNN79E64A112A|BB01|
|GLSTMT59U66P109B|AE02|


<br>

|codice_corso (PK)|insegnante|
|:-:|:-:|
|BB01|Marco|
|AE02|Federica|

<br>

In sintesi
    1NF: Assicura che i dati siano atomici.
    2NF: Elimina le dipendenze parziali.
    3NF: Elimina le dipendenze transitive.

Raggiungere la 3NF è generalmente considerato un buon obiettivo per la progettazione di database relazionali, in quanto aiuta a garantire l'integrità e la coerenza dei dati.
